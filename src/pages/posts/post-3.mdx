---
layout: ../../layouts/MarkdownPostLayout.astro
title: "Att lära sig bo i lägenhet"
pubDate: 2024-07-18
description: "Det här med privacy..."
author: "Frida Svärd"
image:
    url: "https://fridasvard.se/images/Vi_har_flyttat_till_%C3%85re_05.jpg"
    alt: "Vi har flyttat till Åre, en bild på oss."
tags: ["Åre", "Flytta"]
---

import { Image } from "astro:assets";

Det här med privacy. Det kan man ju fundera på. Vi kan snabbt konstatera att efter att ha bott i ett hus i skogen i åtta år så har vi varit lite bortskämda och inte behövt tänka så mycket på grannar och insyn och hänsyn.

<br />
När vi hade nästan exakt noll insyn tidigare behövde vi exempelvis inte vara så noga med att skyla oss när vi gick nakna
från duschen. Just en sådan sak kan vara bra att komma ihåg när man numera har en huslänga bakom och en framför. Och en jämte.
Men de som bor jämte kan inte se in. Inte så mycket iaf. ”Äsch, se det som marknadsföring” är inställningen som en av oss
har när det kommer till just den biten. Jag behöver inte nämna några namn men det är inte jag.

Bild från området eller på huset
Bildtext beror kanske på vilken bild vi väljer?

Att barnen ibland glömmer av att det bor människor under oss är en annan sak och något vi hittills har fått påminna Elliot om VARJE gång han hoppar ner från sin loftsäng. Men jag tänker att vi lär oss snart.

<br />
Tur för oss är att många lägenheter här är semesterboenden och därmed stor tomma en del. Och alla grannar vi pratat med hittills
har varit supertrevliga och välkomnande, så än så länge har vi nog inte gjort bort oss alltför mycket.
<br />
Tredje stora skillnaden mot att bo i hus, och som vi pratat om mycket, är hur mycket tid det faktiskt frigör. Att städa undan
allt och dammsuga tar inte så lång tid på 70 kvm. Att inte behöva klippa gräs eller stapla ved eller byta vindskivor innebär
ju också att det finns tid till annat. Förutom att vi har varit utomhus avsevärt mycket mer tid här uppe än vi vanligtvis
är så kommer det nog ta en liten stund att komma på hur vi ska utnyttja den där extra tiden på bästa sätt. Ska bli spännande
att se vad våra rastlösa själar kommer hitta på.

Bild på utsikt från området
Bildtext: Njuter av utsikten varje dag
